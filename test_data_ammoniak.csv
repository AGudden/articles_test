link,artikel
https://industrielinqs.nl/2022/10/25/vopak-wil-ammoniakopslag-singapore-uitbreiden/,"Vopak onderzoekt de mogelijkheden om haar opslaginfrastructuur voor ammoniak in de Banyal terminal in Singapore uit te breiden. Momenteel heeft het bedrijf daar een opslagcapaciteit van 1,5 miljoen kubieke meter, voor olie, chemicaliën en gas. De terminal is gelegen op het Jurong Island.
Vopak heeft al een gekoelde ammoniak opslagtank in Singapore met een capaciteit van 10 duizend kubieke meter. Deze ammoniak wordt met name gebruikt door de chemische industrie. De uitbreiding die nu onderzocht wordt, heeft tot doel om de energie en maritieme sectoren te ondersteunen. Vopak Singapore heeft onlangs het conceptuele ontwerp van de geplande uitbreiding afgerond en is nu begonnen met een kwantitatieve risico-analyse. Met deze uitbreiding speelt Vopak in op de groeiende vraag naar ‘low-carbon’ ammoniak.
Groene ammoniak
Vopak heeft naast de opslaglocatie in Singapore ook een ammoniak-opslag in Caojing in China, in Al-Jubail in Saudi- Arabië, Kerith in Maleisië en in Houston en Louisiana in de VS. In de haven van Rotterdam ontwikkelt het bedrijf een import-terminal voor groene ammoniak als drager voor waterstof en ontwikkelt het een ammoniakopslag op haar terminal in Vlissingen.
2030
Deze investeringen passen in de strategie van het bedrijf om tot 2030 een miljard euro te investeren in opslag en infrastructuur voor nieuwe energiebronnen en duurzame grondstoffen, zoals low-carbon en hernieuwbare waterstof, ammoniak en CO2 en daarnaast voor langdurige energieopslag. Daarnaast investeert het bedrijf tot 2030 een miljard euro in uitbreiding van de industriële en gasterminals, waarbij gekeken wordt naar uitbreiding van het LNG en LPG netwerk.
Vopak Terminals Singapore is een jv tussen Vopak en de havenautoriteit van Singapore."
https://industrielinqs.nl/2022/10/11/vopak-bereidt-zich-voor-op-import-groene-ammoniak-in-north-sea-port/,"Vopak bereidt zich voor op import groene ammoniak in North Sea Port
Inspelend op de groeiende vraag naar duurzame grondstoffen en energie maakt Vopak Terminal Vlissingen twee bestaande gekoelde LPG opslagtanks gereed voor de opslag van groene ammoniak. De opslagtanks hebben beiden een capaciteit van 55.000 kubieke meter.
De overige infrastructuur, ligplaatsen en leidingen is al op de terminal aanwezig. Ook is er op de terminal ruimte voor uitbreidingen en andere industriële activiteiten zoals een installatie om de ammoniak weer om te zetten naar groene waterstof.
De definitieve investeringsbeslissing zal onder andere worden genomen op basis van marktinteresse.
Smart Delta Resources
De opslaglocatie wordt aangesloten op het Noordwest Europese waterstof-netwerk waarmee Nederland, België en Duitsland kunnen worden beleverd. Vopak Terminal Vlissingen is strategisch gelegen de North Sea Port in de Schelde-Delta regio. De industrie in die regio, verenigd in Smart Delta Resources, vormt op dit moment het grootste waterstofcluster van de Benelux.
Snelle en economische oplossing
Alexander Fokker, Managing Director Vopak Terminal Vlissingen: “Door onze bestaande infrastructuur kunnen we klanten een snelle en economische oplossing bieden. Tevens hebben we de ruimte voor nieuwe ontwikkelingen. Binnen Vopak hebben we inmiddels ruime ervaring met het veilig opslaan van ammonia, een product waarbij aanvullende veiligheidsmaatregelen in acht moeten worden genomen.”
Groene ammonia
Naast de productie van groene waterstof in Nederland, zal er in Noordwest-Europa ook behoefte zijn aan grootschalige import van groene waterstof om aan alle toekomstige vraag te kunnen voldoen. Groene ammoniak als waterstofdrager zal hierin een belangrijke rol spelen. Waterstof kan na verbinding met stikstof in de vorm van ammoniak in grotere hoeveelheden worden getransporteerd, opgeslagen en weer worden omgezet naar groene waterstof. Daarnaast is groene ammoniak ook direct toepasbaar als CO2-vrije brandstof voor bijvoorbeeld de scheepvaart of als grondstof voor onder andere de productie van kunstmest."
https://industrielinqs.nl/2022/09/01/fluxys-en-advario-ontwikkelen-ammoniakterminal-in-antwerpen/,"Fluxys en Advario ontwikkelen ammoniakterminal in Antwerpen
Fluxys en Advario willen een invoerterminal voor groene ammoniak bouwen in het Antwerpse havengebied. De twee bedrijven onderzoeken op dit moment de haalbaarheid van een terminal met open toegang en mikken op 2027 om de terminal operationeel te hebben.
Fluxys, Advario Stolthaven Antwerp en Advario Gas Terminal hebben contact met grote industriële partijen en energieleveranciers om hun project voor te stellen. De toekomstige terminal moet multimodaal worden, met aansluitingen op trein, vrachtwagen, schip en mogelijk ook ammoniakleidingen die zijn aangesloten op de lokale industrie. Bovendien denken de initiatiefnemers aan een installatie om ammoniak terug om te zetten in waterstof. De terminal zal dan ook worden aangesloten op het waterstofnet van Fluxys om heel Noordwest-Europa te bevoorraden.
Hogere energiedichtheid
Ammoniak invoeren is een efficiënte manier om grote hoeveelheden groene energie en grondstoffen over te brengen van overzeese gebieden. Daar kan de overvloed aan zonne- en windenergie worden gebruikt om waterstof te produceren. En vervolgens kan dit worden gecombineerd met stikstof uit de lucht om er ammoniak van te maken. De opslag en het vervoer van ammoniak in grote volumes is namelijk veel efficiënter en goedkoper, vanwege zijn hogere energiedichtheid.
Het REPowerEU-plan van de EU om te decarboniseren gaat uit van een verbruik van 20 miljoen ton groene waterstof tegen 2030, waarvan één vijfde door invoer van ammoniak. Het plan van Fluxys en Advario staat dan ook niet alleen. Ook in Rotterdam zijn ammoniakterminals in ontwikkeling. Zo maakte Koole Terminals eind augustus bekend samen met Horisont Energi een ammoniakterminal in de Rotterdamse haven te willen bouwen.
Deze dedicated terminal gaat ammoniak uit Noorwegen verwerken. Horisont Energi werkt daar samen met Equinor en Vår Energi aan het Barentsz Blue-project. De drie partijen bouwen er een fabriek die met hernieuwbare energie ammoniak gaat produceren uit aardgas. Meer dan 99 procent van de CO2 uit het productieproces wordt afgevangen en opgeslagen in het offshore Polaris-reservoir onder de zeebodem voor de kust van Finnmark.
Dedicated importterminal
Ook Air Products en Gunvor Petroleum Rotterdam denken aan een dedicated importterminal voor ammoniak in Rotterdam. Eerder investeerde Air Products samen met ACWA Power en NEOM al vijf miljard dollar in een grootschalige faciliteit in Saoedi-Arabië. Deze gaat vanaf 2025 meer dan vier gigawatt hernieuwbare energie, afkomstig van zonne- en windenergie, gebruiken voor de productie van 650 ton waterstof per dag en 1,2 miljoen ton groene ammoniak per jaar. Air Products wordt de exclusieve afnemer van deze groene ammoniak.
Gasunie, HES International en Vopak hebben eveneens plannen om in Rotterdam een importterminal voor groene ammoniak te ontwikkelen. Deze ACE Terminal op de Maasvlakte zou vanaf 2026 operationeel moeten zijn en krijgt een onafhankelijke en open access infrastructuur.
Uitbreiding
OCI heeft al een importterminal voor ammoniak in de haven van Rotterdam en investeert in een uitbreiding daarvan. In een eerste fase gaat de capaciteit van 400 kiloton naar maximaal 1.200 kiloton per jaar. Deze uitbreiding realiseert OCI met relatief goedkope upgrades van de bestaande infrastructuur van OCI. De totale investeringskosten voor deze fase worden geschat op minder dan 20 miljoen dollar. Naar verwachting is deze eerste uitbreiding in 2023 klaar.
Voor de tweede fase heeft OCI een basis engineeringpakket afgerond voor de bouw van een nieuwe ammoniaktank op de terminal. Deze maakt een toename van de overslag tot boven de 3 miljoen ton per jaar mogelijk. Hiervoor moet ook de aanlegsteigerinfrastructuur worden uitgebreid. OCI wil nog dit jaar met de activiteiten voor vergunningverlening beginnen.
Stargate Terminal
En wellicht volgt er binnenkort ook nieuws van Global Energy Storage (GES) over het importeren van ammoniak in Rotterdam. GES heeft een deel van de Stargate Terminal van Gunvor in de Europoort overgenomen. Het bedrijf wil er tankopslag voor producten met een laag koolstofgehalte realiseren, waaronder ammoniak. Het terrein in de Europoort heeft een oppervlakte van ruim twintig hectare braakliggend land waar GES diverse projecten kan ontwikkelen."
https://industrielinqs.nl/2022/08/26/nieuwe-rotterdamse-terminal-koole-voor-ammoniak-uit-noorwegen/,"Nieuwe Rotterdamse terminal Koole voor ammoniak uit Noorwegen
Koole Terminals en Horisont Energi ontwikkelen samen een nieuwe terminal in de Rotterdamse haven. Deze gaat zowel ammoniak uit Noorwegen als op termijn CO2 verwerken. Het gaat om een productoverslag van meerdere miljoenen tonnen.
De terminal en opslagfaciliteit gaat ammoniak verwerken die wordt geproduceerd en verscheept vanuit Hammerfest. Horisont Energi werkt daar samen met Equinor en Vår Energi aan het Barentsz Blue-project. De drie partijen bouwen er een fabriek die met hernieuwbare energie ammoniak gaat produceren uit aardgas. Meer dan 99 procent van de CO2 uit het productieproces wordt afgevangen en opgeslagen in het offshore Polaris-reservoir onder de zeebodem voor de kust van Finnmark.
CO2
In de toekomst willen Koole Terminals en Horisont Energi ook de tussentijdse opslag van CO2 in de terminal aanbieden. Deze kan vervolgens permanent worden opgeslagen in de geplande offshore-opslagfaciliteiten van Horisont Energi in Noorwegen. ‘We zijn er trots op samen te werken met Horisont Energi om hun Europese distributiehub voor hernieuwbare energie en CO2 te realiseren’, aldus Tamme Mekkes, business development director van Koole Terminals."
https://industrielinqs.nl/2022/07/25/proton-ventures-bouwt-marokkaanse-groene-ammoniak-pilot/,"Proton Ventures bouwt Marokkaanse groene ammoniak pilot
Het Nederlandse Proton Ventures en de Mohammed VI Polytechnic University (UM6P) ondertekenden een samenwerkingsovereenkomst voor de bouw van een groene ammoniak-pilot in het Marokkaanse Jorf Lasfar. Twee elektrolysers van elk twee megawatt kunnen straks dagelijks vier ton groene ammoniak produceren.
De samenwerking omvat de turnkey bouw van een ammoniakinstallatie die via het Haber-Bosch proces groene waterstof en stikstof omzet in groene ammoniak. De waterstof voor de Green H2A-installatie komt van twee PEM & Alkaline elektrolysers met een capaciteit van ieder twee megawatt. De installatie krijgt ook een simulatiesysteem met verschillende elektrische belastingsprofielen. De onderzoekers willen met name weten hoe ze fotovoltaïsche en windenergie kunnen inpassen, op verschillende geografische locaties in Marokko en wereldwijd.
De partners verwachten in het eerste kwartaal van 2024 de eerste groene ammoniak te kunnen produceren."
https://industrielinqs.nl/2022/07/01/air-products-en-gunvor-willen-rotterdamse-importterminal-ammoniak/,"Air Products en Gunvor willen Rotterdamse importterminal ammoniak
Air Products en Gunvor Petroleum Rotterdam hebben een ontwikkelingsovereenkomst ondertekend voor een importterminal in Rotterdam. Als de uiteindelijke investeringsbeslissing positief uitvalt, kan de importterminal naar verwachting in 2026 de eerste groene waterstof leveren.
Het Gunvor-terrein in Europoort Rotterdam is één van de Europese locaties waar Air Products een importterminal zou willen bouwen. Het terrein is een strategische locatie voor het aanlanden van groene ammoniak vanuit grootschalige en overzeese waterstofproductielocaties van Air Products en haar partners.
Zo investeert Air Products samen met ACWA Power en NEOM vijf miljard dollar in een grootschalige faciliteit in Saoedi-Arabië. Deze gaat vanaf 2025 meer dan vier gigawatt hernieuwbare energie, afkomstig van zonne- en windenergie, gebruiken voor de productie van 650 ton waterstof per dag en 1,2 miljoen ton groene ammoniak per jaar. Air Products wordt de exclusieve afnemer van deze groene ammoniak.
Bij aankomst in Rotterdam wordt de groene ammoniak terug omgezet in groene waterstof en gedistribueerd naar Europese markten. Met groene waterstof kunnen lastig te decarboniseren sectoren, zoals zwaar transport en industrie, toch verduurzamen.
Voldoende vertrouwen
Zodra Air Products en Gunvor voldoende vertrouwen hebben in het wet- en regelgevingskader, het vergunningsproces en de financieringssteun volgt een investeringsbeslissing. Certificering van groene waterstof moet ervoor zorgen dat de geïmporteerde groene ammoniak, en de daaruit resulterende groene waterstof, ook als zodanig worden erkend en meegeteld in de Europese doelstellingen voor hernieuwbare energie. En met het oog op financiële steun moet het project worden erkend als een Important Project of Common European Interest om het financiële gat te dichten tussen het gebruik van grijze en groene waterstof.
ACE Terminal
Ook Gasunie, HES International en Vopak hebben plannen om in Rotterdam een importterminal voor groene ammoniak als waterstofdrager te ontwikkelen. Deze ACE Terminal op de Maasvlakte zou vanaf 2026 operationeel moeten zijn. Het uiteindelijke investeringsbesluit moet nog worden genomen en zal worden gebaseerd op onder andere klantcontracten en de benodigde vergunningen inclusief een m.e.r.-procedure. De ACE Terminal krijgt een onafhankelijke en open access infrastructuur. De partners zullen dus zelf geen eigenaar zijn van de groene ammoniak.
Uitbreiding
OCI heeft al een importterminal voor ammoniak in de haven van Rotterdam en investeert in een uitbreiding daarvan. In een eerste fase gaat de capaciteit van 400 kiloton naar maximaal 1.200 kiloton per jaar. Deze uitbreiding realiseert OCI met relatief goedkope upgrades van de bestaande infrastructuur van OCI. De totale investeringskosten voor deze fase worden geschat op minder dan 20 miljoen dollar. Naar verwachting is deze eerste uitbreiding in 2023 klaar.
Voor de tweede fase heeft OCI een basis engineeringpakket afgerond voor de bouw van een nieuwe ammoniaktank op de terminal. Deze maakt een toename van de overslag tot boven de 3 miljoen ton per jaar mogelijk. Hiervoor moet ook de aanlegsteigerinfrastructuur worden uitgebreid. OCI wil nog dit jaar met de activiteiten voor vergunningverlening beginnen.
Stargate Terminal
Wellicht volgt binnenkort ook nieuws van Global Energy Storage (GES) over het importeren van ammoniak in Rotterdam. GES heeft een deel van de Stargate Terminal van Gunvor in de Europoort overgenomen. Het bedrijf wil er tankopslag voor producten met een laag koolstofgehalte realiseren, waaronder ammoniak. Het terrein in de Europoort heeft een oppervlakte van ruim twintig hectare braakliggend land waar GES diverse projecten kan ontwikkelen."
https://industrielinqs.nl/2022/06/20/hyte-contouren-van-ammoniakterminal-op-maasvlakte/,"In de tweede vlog ter voorbereiding op de Hydrogen Trail Europe (HYTE), bezochten we Gasunie op de Maasvlakte. Daar wil het samen met HES International en Vopak een importterminal bouwen voor groene ammoniak als waterstofdrager. Nog dit kwartaal beginnen ze met het basisontwerp. De ACE Terminal moet 2026 operationeel zijn. In de vlog wijst Johan Douma (Gasunie) aan vanaf het dak van een LNG-tank waar verschillende installaties komen"
https://industrielinqs.nl/2022/06/16/oci-verdrievoudigt-capaciteit-ammoniakterminal/,"OCI verdrievoudigt capaciteit ammoniakterminal
OCI investeert in een uitbreiding van haar importterminal voor ammoniak in de haven van Rotterdam. In een eerste fase gaat het om een verdrievoudiging van de importcapaciteit, maar het bedrijf wil met een nieuwe derde tank naar 3 miljoen ton overslag per jaar toe.
In een eerste fase gaat de capaciteit van 400 kiloton naar maximaal 1.200 kiloton per jaar. Deze uitbreiding realiseert OCI met relatief goedkope upgrades van de bestaande infrastructuur van OCI. De totale investeringskosten voor deze fase worden geschat op minder dan 20 miljoen dollar. Naar verwachting is deze eerste uitbreiding in 2023 klaar.
Voor de tweede fase heeft OCI een basis engineeringpakket afgerond voor de bouw van een nieuwe ammoniaktank op de terminal. Deze maakt een toename van de overslag tot boven de 3 miljoen ton per jaar mogelijk. Hiervoor moet ook de aanlegsteigerinfrastructuur worden uitgebreid. OCI wil nog dit jaar met de activiteiten voor vergunningverlening beginnen.
Hub
OCI Nitrogen beschikt sinds 2011 over de ammoniakterminal in de haven van Rotterdam. In 2015 en 2016 zijn de twee ammoniaktanks op de terminal volledig gerenoveerd. Dit zorgde toen al voor een verdubbeling van de capaciteit.
De terminal ligt strategisch en kan de opkomende vraag naar ammoniak voor het bunkeren van zeeschepen vergemakkelijken. Ook kan de terminal een hub zijn voor waterstof die wordt geïmporteerd in de vorm van ammoniak uit regio’s met voldoende aardgas en hernieuwbare bronnen, zoals het Midden-Oosten en Noord-Afrika.
De scheepvaart is momenteel goed voor bijna 3 procent van de wereldwijde CO2-uitstoot, maar is een van de moeilijkst te decarboniseren sectoren vanwege de kosteneffectiviteit van zware stookolie en verspreid tanken. Ammoniak en methanol, twee van OCI’s kernproducten, zijn alternatieve producten die de decarbonisatie van de maritieme industrie kunnen stimuleren."
https://industrielinqs.nl/2022/04/20/nederlandse-bedrijven-hebben-grote-waterstof-en-ammoniakplannen-in-portugal/,"Nederlandse bedrijven hebben grote waterstof- en ammoniakplannen in Portugal
De haven van het Portugese Sines wordt een hub voor groene waterstof en ammoniak. Met het Deense Copenhagen Infrastructure Partners en het Nederlandse Power2X wil het Portugees-Nederlandse Madoqua Ventures fabrieken bouwen voor de productie van waterstof en ammoniak. Meer noordelijk in Portugal heeft Madoqua ook plannen voor een fabriek voor synthetische brandstoffen.
Met een investering van 400 miljoen euro willen de bedrijven een groene waterstoffabriek van 500 megawatt bouwen in Sines. De haven van Sines ligt in het zuidelijk deel van Portugal. In de toekomst moet deze fabriek jaarlijks 70.000 ton groene waterstof produceren. Een tweede project richt zich op de bouw van een fabriek die ammoniak zal produceren uit groene waterstof en stikstof. Investering: 500 miljoen euro.
Hernieuwbare energie
De elektriciteit zal worden opgewekt met hernieuwbare energie geproduceerd in Portugal. De stroom is met name afkomstig van zogenoemde “hernieuwbare energiegemeenschappen” voor zon- en windparken. Deze worden parallel aan de plannen ontwikkeld. Deze aanpak garandeert volgens de initiatiefnemers de beschikbaarheid van voldoende hernieuwbare energie gedurende de hele levensduur van het project.
Volgende fasen
De projecten zijn momenteel in ontwikkeling en zal naar verwachting tegen het einde van 2023 over alle vergunningen beschikken. Dan kan de definitieve investeringsbeslissing worden genomen, waarna de bouw zal starten. De eerste waterstof wordt naar verwachting tegen 2025 geproduceerd. De geproduceerde waterstof kan worden gebruikt door de lokale industrie of worden verwerkt tot groene ammoniak voor export via de Liquid Bulk Terminal in de haven van Sines.
De consortiumleden onderzoeken samen met belanghebbenden de mogelijkheden om het project verder uit te breiden en zo mogelijk één miljoen ton groene ammoniak per jaar te produceren. De volgende fasen gaan in 2024 van start met de ontwikkeling, met volledige ingebruikname vóór 2030.
Synthetische brandstoffen
Een derde project van Madoqua is gepland in het centrale deel van Portugal. Dicht bij de haven van Aveiro wil het bedrijf een grootschalige industriële fabriek bouwen voor de productie van synthetische brandstoffen. De fabriek zal een capaciteit hebben van 180.000 ton per jaar. Madoqua Synfuels heeft een totaal investeringsbedrag van 450 miljoen euro.
HYTE
Sines is een van de stops van de Hydrogen Trail Europe (HYTE). De redactie van Industrielinqs gaat begin van de zomer op pad met drie young professionals om de eerste stappen van de waterstoftoekomst in de Europese industrie te zien. Volg ons op LinkedIn.."